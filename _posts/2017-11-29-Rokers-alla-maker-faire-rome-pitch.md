---
layout: post
title:  Gli appuntamenti Rokers della Maker Faire
description: Cosa troverai alla Maker Faire Roma con Rokers - i Talk
date: 2017-11-28
image: /assets/imgs/2017-11-29-Rokers-alla-maker-faire-rome-pitch.md/hbr.jpg
author: Ludovico Russo
categories: [Makers, Educativa]
---

![Maker Faire](/assets/imgs/2017-11-29-Rokers-alla-maker-faire-rome-pitch.md/hbr.jpg)

Ciao a tutti,
Oggi è iniziata la maker faire, e noi siamo stati presenti nel nostro banchetto Rokers!
Nel [precedente articolo](/makers/educativa/2017/11/28/Rokers-alla-maker-faire-rome-programma.html) vi abbiamo raccontato i progetti **Rokers** che troverete alla Maker Faire Roma, ma non è finito qui..

Io, Gabriele e Michele terremo anche due Talk in cui parleremo delle nostre visioni sulla robotica, dei progetti futuri e della community più *rokettara* del momento!

## Rokers, la community di Robot Makers, Room 21 - Sabato 02 ore 16:30

Il primo, intitolato **Rokers, la community di Robot Makers**, sarà tenuto da me, Gabriele e Michele insieme. In questo talk, parleremo in particolare della Community Rokers: la nostra intuizione, cosa è e dove sta andando. Ma accenneremo anche ad altri due progetti legati a Rokers che stanno partendo in questi giorni.

 - Il primo è **Robot Developers Italiani**, una community nata da pochissimo che vuole riunire gente che fa Robotica in Italia per mestiere. Io e Gabriele vi parleremo di cosa vuol dire diventare un Robot Developer, quali sono le competenze che è necessario acquisire e quali sono gli sbocchi professionali di questa professione.

 - Il secondo è un **Hackaton di Robotica** che stiamo organizzando. Il progetto
 è ancora tutto da definire, ma ne stiamo creando le basi. La nostra idea è proprio
 quella di organizzare un Hackaton nazionale sulla robotica visto come evento di
 coprogettazione, che vede da una parte gli ingegneri robotici ed i maker, e dall'altra
 alcune tra le più importanti aziende e PMI Italiane, i cui bisogni sono quelli  di
 integrare sistemi robotici nei loro processi produttivi.  

## From School to Work! Quali competenze hai bisogno per lavorare nel mercato della Robotica

Questo secondo talk prende spunto dal video che Gabriele ha pubblicato pochi giorni fa
e che ha suscitato un po' di interesse all'interno dell'organizzazione della Maker Faire.

<iframe width="560" height="315" src="https://www.youtube-nocookie.com/embed/SGVUZv9J-Zw" frameborder="0" allowfullscreen></iframe>

In questo talk, io e Gabriele entreremo più nel dettaglio e vi parleremo di quali competenze,
secondo noi, una persona deve costruirsi se vuole lavorare nel mondo della robotica.
Analizzeremo i vari aspetti del mondo della robotica e le varie opportunità lavorative
che questo mercato, in Italia e all'estero, mette a disposizione. E per ognuna di queste
proveremo a suggerire una serie di competenze che bisogna avere per poterci lavorare.

Purtroppo non abbiamo ancora informazioni su data e ora del talk, ma ve lo comunicheremo
sui nostri canali appena disponibili.

A presto,
Ludovico
